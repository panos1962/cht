ΕΘΝΙΚΟ ΚΕΝΤΡΟ ΔΗΜΟΣΙΑΣ ΔΙΟΙΚΗΣΗΣ & ΑΥΤΟΔΙΟΙΚΗΣΗΣ
************************************************

Μάρτιος 2020
============
Από το «Παρατηρητήριο» του Δ.Θ. ζητήθηκαν στοιχεία που αφορούν στο προσωπικό
που απασχολείται στο Δήμο Θεσσαλονίκης. Τα στοιχεία αυτά είναι τόσο ποσοτικά
(πλήθος υπαλλήλων, ανά ηλικία, φύλο κλπ) όσο και ποιοτικά (επίπεδο σπουδών,
σχέση εργασίας κλπ).

Την εργασία αυτή την έχει αναλάβει η Στέλλα Ψαροπούλου η οποία την ανέθεσε
στο συμβασιούχο Ζαχαρία Σαρτζετάκη που εργάζεται μαζί της. Ο Σαρτζετάκης μου
παρέδωσε έντυπο στο οποίο αναφέρονται σε γενικές γραμμές τα στοιχεία που ζητά
το «Παραταρητήριο» και εκπονήθηκε πρόγραμμα το οποίο συλλέγει την πρωτογενή
πληροφορία από το ΟΠΣΟΥ και την μετατρέπει σε βολικό αρχείο tsv ή xls όπου
κάθε γραμμή αφορά σε έναν απασχολούμενο και περιέχει τις παρακάτω στήλες:

	Ημερομηνία επιλογής
	Κωδικός εργαζομένου
	Επώνυμο (*)
	Όνομα (*)
	Πατρώνυμο (*)
	Φύλλο
	Ημερομηνία γέννησης
	Ηλικιακή ομάδα (<30, 30-50, >50)
	Κατηγορία προσωπικού (μόνιμος, έκτακτος, κοινωφελής κλπ)
	Σχέση εργασίας (τακτικό προσωπικό, αορίστου χρόνου, άμισθος κλπ)
	Πλήθος επαναπροσλήψεων
	Βαθμίδα εκπαίδευσης
	Εκπαιδευτικός φορέας (ΑΕΙ, ΤΕΙ, Τεχνική σχολή κλπ)
	Κατηγορία σπουδών (κλασικές, θετικές, πολυτεχνείο κλπ)

Από τα παραπάνω στοιχεία, αυτά που είναι σημασμένα με αστερίσκο εμπίπτουν στα
προσωπικά δεδομένα, επομένως δεν θα υπάρχουν στα αρχεία παραγωγής.

Work flow
=========
Προκειμένου η όλη διαδικασία να γίνεται με απλό τρόπο, επελέγη η λύση της
αυτόματης μηνιαίας παραγωγής αρχείου δεδομένων (excel) και αποστολής
του εν λόγω αρχείου στα email της Ψαροπούλου και του Σαρτζετάκη. Μαζί με
το αρχείο δεδομένων θα αποστέλλεται και δεύτερο συνημμένο αρχείο λαθών με
εκκρεμότητες που αφορούν σε ελλιπή ή λανθασμένη πληροφορία που θα πρέπει
να διορθωθεί στο ΟΠΣΟΥ. Σήμερα (Μάρτιος 2020) παρουσιάζονται περίπου 35
εκκρεμότητες. Οι εκκρεμότητες αυτές θα πρέπει να προωθούνται από τους
Ψαροπούλου και Σαρτζετάκη προς επίλυση στη Διεύθυνση Ανθρώπινων Πόρων
προκειμένου α) να μην εμφανίζονται συνεχώς οι ίδιες εκκρεμότητες,
β) να μην αυξάνουν οι εκκρεμότητες σε βάθος χρόνου, και γ) δε είναι
καλό εν γένει να «σέρνονται» προβλήματα εσαεί.

Προβλήματα - Εκκρεμότητες
=========================
Ο πίνακας τίτλων σπουδών εργαζομένων "MISTSPOUDES" αναφέρεται στον πίνακα
τίτλων σπουδών "MISTSPOUDB" όπου υπάρχουν χρήσιμα στοιχεία που αφορούν τους
τίτλους σπουδών, π.χ. περιγραφή, βαθμίδα κλπ, αλλά δεν υπάρχουν στοιχεία που
αφορούν στην κατηγορία σπουδών (κλασικές, θετικές, πολυτεχνείο κλπ). Για το
λόγο αυτό, έχει δημιουργηθεί αρχείο "prsopiko_spoudes.tsv" με τις κατηγορίες
των υπαρχόντων τίτλων σπουδών στο directory "lib/paratiritirio". Κανονικά θα
πρέπει να προστεθεί πεδίο κατηγορίας τίτλου σπουδών στον πίνακα "MISTSPOUDB".
